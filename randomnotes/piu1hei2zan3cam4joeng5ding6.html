<!doctype html>
<html lang="zh-Hant">
  <head>
	  <meta charset="utf-8">
    <meta http-equiv="X-UA-Compatible" content="chrome=1">
    <title>粵語聲調之：飄沉、起仰、鎮定、急撲踏 – Hilário's webpage</title>
    <link rel="stylesheet" href="../stylesheets/styles.css">
    <link rel="stylesheet" href="../stylesheets/github-light.css">
    <script src="../javascripts/scale.fix.js"></script>
    <meta name="viewport" content="width=device-width, initial-scale=1, user-scalable=no">
    <!--[if lt IE 9]>
    <script src="//html5shiv.googlecode.com/svn/trunk/html5.js"></script>
    <![endif]-->
  </head>
  <body>
    <div class="wrapper">
      <header class="sidemenu green-sm">
        <h1 class="header"><a href="../hobby.html#top">Hilário's hobby page</a></h1>
        <p class="header"></p>
        <ul>
	<li class="generic-link link-purple other-page-purple"><span class="buttons" onclick="location.href='../benelux/index.html';">Benelux train</span></li>
	<li class="generic-link link-purple this-page-purple"><span class="buttons" onclick="location.href='index.html';">Random notes</span></li>
	<li class="generic-link link-purple other-page-purple"><span class="buttons" onclick="location.href='../index.html';">Academic page</span></li>
        </ul>

        <!--<p class="header">This project is maintained by <a class="header name" href="https://github.com/Joaquim00">Joaquim00</a></p>-->

      </header>

      <section>
<h3 id="top">
<a id="random-notes" class="anchor" href="#random-notes" aria-hidden="true"><span aria-hidden="true" class="octicon octicon-link"></span></a>粵語聲調之：飄沉、起仰、鎮定、急撲踏</h3>
	      <p><em>25-05-2021</em></p>
	      <p>【tl;dr / 太長;冇睇: 整咗啲粵語聲調名稱】</p>
	<p>中古漢語有平、上、去、入四個聲調。漢語四聲概念大約喺公元五世紀南朝出現。</p>
  <p>我哋可以睇吓「平」、「上」、「去」、「入」呢四個稱謂。佢可能係語義上描述緊當時調值嘅形狀。譬如平聲嘅調值，當年~~可能~~係平嘅。上聲嘅調值，當年~~可能~~係由低向上升嘅。不過係唔係真係噉，就冇得百分百作實嘞；因為當年冇錄音機，冇得聽翻嗰個年代啲聲調係乜樣。</p>
	<p>不過可以肯定嘅係，當年揀選「平」、「上」、「去」、「入」呢四個字嘅其中一個原因，係呢四個字正正示範緊呢四個聲調：「平」呢個字係平聲，「上」係上聲，「去」係去聲，「入」係入聲。現今粵語（廣府話），「平」、「上」 soeng5 、「去」、「入」呢四個字仍然係讀平聲、上聲、去聲、入聲。</p>
	<p>喺東亞東南亞大陸（賣吓廣告先：de Sousa 2015），有好大拃語言現正或者曾經處於四個聲調嘅狀態。由冇聲調發展到有聲調之後，一個聲調可以分化成兩個聲調，之後啲聲調又可以再分再合。現今粵語有兩個平聲、兩個上聲、兩個去聲、三個入聲。</p>
	<p>我哋又可以睇吓鄰近嘅越南話北部方言：北越話有舒聲（即是非入聲）六個，入聲兩個，同粵語差唔多。越南文嘅六個聲調符號（包括零聲調符號），就係標示呢六個聲調。（越南文入聲冇獨立聲調符號。多數語言無需特登整啲入聲聲調符號出嚟。唔止越南文，緬、泰、寮文一樣冇專門嘅入聲符號。粵語方言中，廣州話唔使另立入聲符號。但係亦有反例，譬如東莞莞城話、合浦廉州話嗰啲，至少佢哋個「變入」調須要另外標示。）</p>
	<p>越南源於北越紅河三角洲。呢二千多年來，大約一半時間北越同兩廣同屬一國。（建議睇多啲越南歷史；紅河同我哋珠江唇齒相依。）大越獨立咗之後仍然深受漢文化影響。佢哋當然知道漢語平上去入係啲乜嘢。佢哋寫作越南文、漢文詩詞一樣講求平仄。（仄聲，即是非平聲。）越南語喺唔同朝代吸收咗大量嚟自漢語嘅詞彙。但係由於各朝漢語音韻有異，（同埋越南文吸收嘅漢詞彙，好多係嚟自當年嘅紅河三角洲漢語方言；又賣廣告：Phan & de Sousa 2021，）{越南語漢借詞嘅聲調} 同 {漢語嘅聲調} 之間嘅對應關係有少少複雜（推介：Alves 2018）。就噉用「平上去入」嚟稱呼越南話啲聲調嘅話，有時會造成誤會。</p>
	<p>越南文有另外一套聲調嘅名稱。原理同「『平上去入』每字示範一調」一樣，越南文嘅聲調名稱都係示範越南話嘅六個聲調：</p>
<table>
  <tr>
    <th>聲調符號</th>
    <th>越南文聲調名稱</th>
    <th>漢語翻譯名稱</th>
  </tr>
  <tr>
    <td>(空)</td>
	  <td>thanh <strong>ngang</strong></td>
    <td>平聲</td>
  </tr>
  <tr>
    <td>`</td>
	  <td>thanh <strong>huyền</strong></td>
    <td>玄聲</td>
  </tr>
  <tr>
    <td> ̉</td>
	  <td>thanh <strong>hỏi</strong></td>
    <td>問聲</td>
  </tr>
  <tr>
    <td>˜</td>
	  <td>thanh <strong>ngã</strong></td>
    <td>跌聲</td>
  </tr>
  <tr>
    <td>´</td>
	  <td>thanh <strong>sắc</strong></td>
    <td>銳聲</td>
  </tr>
  <tr>
    <td> ̣</td>
	  <td>thanh <strong>nặng</strong></td>
    <td>重聲</td>
  </tr>
        </table>
<p>（平玄聲係平，其餘係仄。銳重聲包括入。）</p>
<p>粵語有一套傳統嘅聲調名稱：陰平陽平、陰上陽上、陰去陽去、陰入陽入。（但係對於粵語嘅兩個陰入聲，各家稱呼有異。）各種標音或轉寫（拼音）系統都有佢標示聲調嘅方法，各有利弊，此處不贅。</p>
      <p>早前喺某谷，<a href="https://chaaak.medium.com/" target="_blank">擇言</a>講起學習粵語聲調口訣嘅問題（「三碗半牛腩麵」嗰啲）。 <a href="https://vatnid.medium.com/" target="_blank">淵維</a>問起「唔知有冇人作過越南文 style 嘅粵語聲調名」。查實我唔知有冇人諗過呢個問題，噉我就即場諗吓，吹吓水。（及後擇言、淵維惠告，張群顯 2007 用「尖亢下沉」嚟代表粵語入樂字調。「尖亢下沉」即是陰平、陰去、陽去、陽平調，粵拼 1, 3, 6, 4 調。）</p>
	<p>用啲咩例字好呢？我就希望： 甲) 避開啲既有嘅字眼，「陰陽平上去入超高中低升降長短甲乙一二三四五六七八九」之類，以免混淆；乙) 該字意思同廣府話調值形狀有啲關聯（不過呢樣嘢可以好抽象）；丙) 用啲簡單啲嘅字，避免多音字；丁) 啲例字嘅聲母韻母唔好咁相似，增加可識別性。經過淵維、<a href="https://medium.com/@ardeitleoir" target="_blank">齊各</a>、<a href="https://tzcleung.medium.com/" target="_blank">仲良</a>嘅幾輪提議之後（即是以下六個字有啲係佢哋諗嘅），我得出：</p>
    <p><strong>飄起鎮、沉仰定</strong></p>
  <p>代表陰平陰上陰去、陽平陽上陽去（粵拼嘅 123, 456 調）</p>
<p>另一個排列方法係：</p>
<p><strong>飄沉、起仰、鎮定</strong></p>
<p>代表陰陽平、陰陽上、陰陽去（粵拼嘅 14, 25, 36 調）</p>
	<p><strong>「飄沉」</strong>兩個平聲：<strong>飄聲</strong>空中飄，<strong>沉聲</strong>河床沉</br><strong>「起仰」</strong>兩個上聲：<strong>起聲</strong>首挺起，<strong>仰聲</strong>尾懶仰</br><strong>「鎮定」</strong>兩個去聲：<strong>鎮聲</strong>氣正鎮，<strong>定聲</strong>命靜定</p>
<p>In6 Jyut6 Ping3:</br><strong>Piu1 Sing1</strong> hung1 zung1 piu1, <strong>Cam4 Sing1</strong> ho4 cong4 cam4</br><strong>Hei2 Sing1</strong> sau2 geoi2 hei2, <strong>Joeng5 Sing1</strong> mei5 laan5 joeng5</br><strong>Zan3 Sing1</strong> hei3 zing3 zan3, <strong>Ding6 Sing1</strong> ming6 zing6 ding6</p>
<p>（感謝擇言對起仰聲嗰句提供意見；改咗好幾次）</p>
<p>粵語三個入聲調值同「飄鎮定」piu1 zan3 ding6 三聲一樣，唔使另立名稱。不過如果想另立入聲名稱嘅話：</p>
<p><strong>「急撲踏」</strong>三個入聲：<strong>急聲</strong>急促、<strong>撲聲</strong>撲朔&#128048;、<strong>踏聲</strong>踏實</p>
<p>In6 Jyut6 Ping3:</br><strong>Gap1 Sing1</strong> gap1 cuk1, <strong>Pok3 Sing1</strong> pok3 sok3, <strong>Daap6 Sing1</strong> daap6 sat6</p>
<p>（另外想再立入聲音節上聲變調，可以整個「碟 dip2 聲」。另外， fi4 li1 fe4 let4 之類嘅擬聲擬態詞入聲音節超低調... 唔知喎。「let4 聲」啩。）</p>
<p>唔同學習者，有唔同適合佢嘅學習方式同途徑。希望「飄沉、起仰、鎮定、急撲踏」或者「飄起鎮、沉仰定」呢啲聲調名稱同排列，可以畀學習者多一個途徑去學習粵語嘅聲調。 </p>
</br>
<p><em>p.s. / 後言: 甲) for 啲分高平調同高降調嘅粵語... 唔知點搞。好似所有原高平調嘅字詞都有高降版本，所以唔知用啲咩例字區分高平高降好； 乙) 呢啲聲調名稱只適用於部分粵語方言；丙) 鳴謝擇言、淵維、齊各、仲良、倪星星嘅意見；cảm ơn các bạn / 感恩各伴。</em></p>     
<h4>Bibliography 文獻</h4>
<p>張 群顯. 2007. 粵語字調與旋律的配合初探. 粵語研究 2: 8–16.</p>
<p>Alves, Mark J. 2018. Early Sino-Vietnamese lexical data and the relative chronology of tonogenesis in Chinese and Vietnamese. Bulletin of Chinese Linguistics 11(1–2): 3–33. <a href="https://doi.org/10.1163/2405478X-01101007" target="_blank">doi.org/10.1163/2405478X-01101007</a></p>
<p><a href="../index.html#pjddsh2021" target="_blank">Phan, John D. & Hilário de Sousa. 2021.</a> *Southwestern Middle Chinese: Evidence from Hunan, Guangxi, and Sino-Vietnamese. Paper presented at A State-of-the-field Workshop on Vietnamese Linguistics, Typology and Language Universals, Harvard-Yenching Institute, Cambridge MA, 16–17 April 2021.</p>
<p><a href="../index.html#dsh2015b" target="_blank">de Sousa, Hilário. 2015.</a> The Far Southern Sinitic languages as part of Mainland Southeast Asia. In N. J. Enfield & Bernard Comrie (eds.), Languages of Mainland Southeast Asia : The State of the Art (Pacific Linguistics 649), 356–439. Berlin: De Gruyter Mouton. doi.org/10.1515/9781501501685-009</p>
<p><a href="index.html">&#60; back</a></p>
</section>   
      <footer>
        <p><small>©Hilário de Sousa 2021. <a href="https://pages.github.com" target="_blank">GitHub Pages</a> (&asymp;Dinky theme).</small></p>
      </footer>
    </div>
    <!--[if !IE]><script>fixScale(document);</script><![endif]-->
		
  </body>
</html>
